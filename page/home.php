<div class="col-lg-9">
			<p style="text-align: justify;">Jaka jest natomiast różnica między „dawcą krwi” a „honorowym dawcą krwi”? Otóż ten honorowy jest wpisany w rejestr krajowy po oddaniu krwi do ośrodka jakim jest chociażby RCKiK (Regionalne Centrum Krwiodawstwa i Krwiolecznictwa - prawnie zwie się to jednostką organizacyjną publicznej służby krwi). Oprócz tego jest jeszcze „zasłużony honorowy dawca krwi” - tytuł ten otrzymuje się po przekroczeniu pewnych progów objętościowych oddanej krwi lub jej składników i za pewnego rodzaju systematyczność oprócz specjalnej legitymacji i odznaczenia od PCK otrzymuje się pewne przywileje, a skoro o nich mowa...</p>
						
			<p style="text-align: justify;">Honorowy dawca krwi, jak już zostanie zakwalifikowany do oddania, może liczyć na zwolnienie z pracy/szkoły wypisane na dzień donacji, posiłek regeneracyjny o wartości 4500 kcal - najczęściej czekoladowa cegiełka o pojemności 8 tabliczek, oraz podawane najczęściej przed donacją, a już po kwalifikacji wafelek/herbatniki i sok. Można otrzymać również wyniki badań wykonywanych przed donacją (najczęściej jest to morfologia, choć słyszałem, że niektóre jednostki wykonują szerszy profil badań). Ponadto przysługuje zwrot kosztów dojazdu do najbliższej jednostki RCKiK .</p>
			
			<p style="text-align: justify;">Przede wszystkim – nie każdy może krew oddać. Jeśli należysz do kategorii muszej, to choćbyś miał(a) cudowne wyniki morfologii, osób poniżej 50 kg raczej nie dopuszczą. Tak samo chorych czy osób z opryszczką, a nawet alergików – tu z kolei winne są albo zarazki/toksyny pływające sobie w krwi, albo przeciwciała w przypadku tych ostatnich. Jest to na tyle ważne, że mimo nieodczuwania żadnych objawów alergii na wiosnę nieraz nie jestem dopuszczany, bo pojawiają się we krwi przeciwciała przeciw alergenom. Również po operacji albo tatuażu trzeba sobie będzie zrobić przerwę na kilka miesięcy od oddawania.</p>
			
			<p style="text-align: justify;">Jako ostatni akapit w zasadzie napiszę raczej apel – nawet jeśli sami nie chcecie, nie możecie lub nie lubicie być kłuci, nie odradzajcie tego znajomym, jeśli faktycznie nie mają lekarskich przeciwwskazań. We wszystkich RCKiK są widoczne tabelki której z grup krwi brakuje, najczęściej stan jest wystarczający na najbliższe dni, ale to się zmienia bardzo szybko. Jeśli ktoś idzie na fotel z myślą, że być może, w przeciągu kilku dni, komuś ta krew może się przydać, to perspektywa ukłucia nie wydaje się tak straszna, nawet osobom, które panicznie boją się igiełSam mam nieraz uśmiech na paszczy słysząc, że posiadam taką grupę krwi, która jest ciągle wysyłana do szpitala dziecięcego w okolicy i tym większą motywację, aby w miarę możliwości ją regularnie oddać. ....</p>
</div>